---
title: Συχνές Ερωτήσεις
date: "2018-06-28T00:00:00+01:00"
draft: false
share: false
commentable: false
editable: false

# Optional header image (relative to `static/img/` folder).
header:
  caption: ""
  image: ""
---

## Σε ποιους μαθητές απευθύνεται;

Απευθύνεται στους μαθητές της **Β' λυκείου**, όλης της Ελλάδας, για το σχολικό έτος 2020-2021, που έχουν υψηλούς στόχους και θα επιθυμούσαν να κάνουν μάθημα με το συγγραφέα Γιώργο Παναγιωτακόπουλο στο μάθημα της Φυσικής, με σκοπό την προετοιμασία τους για τις πανελλήνιες εξετάσεις.

## Ποια είναι η απαιτούμενη υλικοτεχνική υποδομή

Ο μαθητής πρέπει να διαθέτει **υπολογιστή**, **γρήγορη σύνδεση στο internet** (>24Mbps), **μικρόφωνο** και **ακουστικά** (η κάμερα είναι προαιρετική).

Επίσης, απαιτούνται τα **βοηθήματα** του συγγραφέα: 

* [1ο τεύχος Φυσική Β’ λυκείου προσανατολισμού θετικών σπουδών](https://savalas.gr/book/fysiki-v%ce%84-lykiou-a%ce%84-tefchos-prosanatolismou-thetikon-spoudon/)
* [2ο τεύχος Φυσική Γ’ λυκείου προσανατολισμού θετικών σπουδών](https://savalas.gr/book/fusiki-g-lukeiou-v-teyxos-prosanatolismoy-thetikon-spoudon-3/)

## Πώς υλοποιείται το πρόγραμμα;

Το πρόγραμμα περιλαμβάνει σύγχρονη (ταυτόχρονη) και ασύγχρονη (ετερόχρονη) εκπαίδευση που συνδυαστικά δημιουργούν ένα πακέτο αποδοτικής μάθησης.

Η **σύγχρονη εκπαίδευση** αποτελείται από 3 ώρες διάλεξης την εβδομάδα από το συγγραφέα Γιώργο Παναγιωτακόπουλο, σε καθορισμένες ημέρες και ώρες (2 φορές από μιάμιση ώρα – Τετάρτη και Παρασκευή).

Η **ασύγχρονη εκπαίδευση** περιλαμβάνει διαδικτυακή πλατφόρμα στην οποία ο μαθητής με την κατάλληλη καθοδήγηση συμμετέχει σε διαδικτυακά κουίζ, σε φόρουμ αλληλεπίδρασης με τον συγγραφέα και τους συμμαθητές του, ενώ έχει στη διάθεσή του πολλαπλά βίντεο και ποικίλο εκπαιδευτικό υλικό με σκοπό την εμβάθυνση στις έννοιες της φυσικής.

Κάθε εβδομάδα ο μαθητής έχει συγκεκριμένες δραστηριότητες που πρέπει να υλοποιήσει οι οποίες ανατίθενται από το συγγραφέα.

## Πώς γίνεται η αξιολόγηση του μαθητή;

Η αξιολόγηση των μαθητών περιλαμβάνει αξιολόγηση [**διαμορφωτικού χαρακτήρα**](https://physiart.com/2018/09/08/exam-role/) με διαδικτυακά κουίζ την ώρα της διάλεξης αλλά και ασύγχρονα διαδικτυακά κουίζ πριν και μετά τη διάλεξη. 

Επίσης, περιλαμβάνει αθροιστική αξιολόγηση με **ένα διαγώνισμα κάθε ενάμιση μήνα** το οποίο θα διορθώνεται και θα επιστρέφεται στο μαθητή με σχόλια προς βελτίωση.

## Ποια ύλη καλύπτεται;

Μέχρι το τέλος του Νοεμβρίου 2020 γίνονται μαθήματα που αναφέρονται στη **Φυσική της Β’ λυκείου κατεύθυνσης** τα οποία **θεωρούνται προαπαιτούμενα** για την παρακολούθηση των μαθημάτων της Γ’ λυκείου.

Από το Δεκέμβριο του 2020 και μετά αρχίζει να διδάσκεται **η ύλη της φυσικής της Γ’ λυκείου** με σκοπό την καλύτερη εμπέδωση των κεφαλαίων της φυσικής που περιλαμβάνονται στην εξεταστέα ύλη των Πανελληνίων εξετάσεων.

## Πώς γίνεται η εισδοχή στο πρόγραμμα;

Οι μαθητές που ενδιαφέρονται για το πρόγραμμα, θα συμμετάσχουν σε ένα **μία αρχική δοκιμασία αξιολόγησης στην ύλη της φυσικής της Α’ λυκείου**. **Το ποσοστό επιτυχίας στη δοκιμασία αξιολόγησης θα κρίνει το αν θα μπορέσουν να εισαχθούν στο πρόγραμμα**.

H διάρκεια της δοκιμασίας θα είναι μία ώρα και θα περιλαμβάνει ερωτήσεις θεωρίας, ασκήσεις και προβλήματα από τη Φυσική της Α' λυκείου με τη μορφή ερωτήσεων πολλαπλής επιλογής.

## Ποια είναι η διάρκεια του προγράμματος;

Η διάρκεια του προγράμματος είναι **9μηνη** και ξεκινάει από την **1η Σεπτεμβρίου του 2020**, ενώ ολοκληρώνεται το **Μάιο του 2021**.

## Ποια είναι η τιμή του προγράμματος;

Κάθε μαθητής που συμμετέχει στο πρόγραμμα πληρώνει **120 ευρώ μηνιαίως** για τους 9 μήνες που διαρκεί το πρόγραμμα (9 μήνες Χ 120 ευρώ = 1080 ευρώ σύνολο). 

Η τιμή αυτή περιλαμβάνει: 

* 3 ώρες διάλεξης εβδομαδιαίως
* Συμμετοχή του μαθητή στην ασύγχρονη πλατφόρμα (όπου μπορεί να επισκέπτεται όποτε θέλει και όσες φορές έχει ανάγκη)
* Τη παροχή και τη διόρθωση διαγωνισμάτων που θα γράφει ο μαθητής στους 9 μήνες του προγράμματος.

#### Επιπλέον πληροφορίες:
* Οι διακοπές των Χριστουγέννων είναι 15 ημέρες και του Πάσχα μία εβδομάδα. 
* Αν διακόψει την 1η εβδομάδα συμμετοχής του στο πρόγραμμα ο μαθητής δικαιούται ολόκληρο το ποσό των χρημάτων του ως επιστροφή. Μετά την πρώτη εβδομάδα δε θα δικαιούται επιστροφή χρημάτων.
* Κάθε μαθητής δικαιούται να διακόψει τη φοίτησή του στο πρόγραμμα όποτε θέλει χωρίς όμως να δικαιούται κάποια επιστροφή χρημάτων μετά την 1η εβδομάδα φοίτησής του σε αυτό.
* Αν δοθεί ολόκληρο το ποσό εφάπαξ γίνεται έκπτωση 80 ευρώ (δηλαδή σύνολο 1000 ευρώ)

## Μπορώ να συνεχίσω και στη Γ’ Λυκείου;

Ο μαθητής που έχει παρακολουθήσει το πρόγραμμα της Β’ λυκείου δικαιούται αυτόματα να συνεχίσει και στο πρόγραμμα της Γ’ λυκείου.

Το πρόγραμμα της Γ’ λυκείου περιλαμβάνει την καλοκαιρινή προετοιμασία (καλοκαίρι του 2021) με 4 ώρες την εβδομάδα για 5 εβδομάδες, ενώ στη συνέχεια από την 1η Σεπτεμβρίου του 2021 ξεκινάει και πάλι με τέσσερις ώρες εβδομαδιαίως μέχρι τις πανελλήνιες εξετάσεις του 2022. 

Η μηνιαία τιμή για το πρόγραμμα της Γ’ Λυκείου θα είναι 160 ευρώ.
